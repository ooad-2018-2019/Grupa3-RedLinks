# Grupa3-RedLinks

# BDA – Blood Donation Application

<p align="center">
  <img src="https://scontent.fsjj1-1.fna.fbcdn.net/v/t1.15752-9/48371424_585180648607593_8537970903672160256_n.jpg?_nc_cat=101&_nc_ht=scontent.fsjj1-1.fna&oh=8854760f2f844207868c75f7b37dc86e&oe=5D060FAA" width="500" >
</p>


### Članovi tima:
__Džavid Brdar, Esmina Radušić, Samra Pušina__
-	- - - 
## Kratak opis teme:
Živimo u burnom, zahtjevnom i izazovnom vremenu. Svakodnevno, svjedoci smo progresivnog napretka i razvoja tehnologije i nauke. Ipak, nastojanja da se krv nadomjesti umjetnim proizvodom za sada nisu u potpunosti uspjela. Kažu da je život živoga bića u krvi, a transfuzija je most između zdravih i bolesnih. Svake sekunde neko u svijetu treba krv kako bi preživio . Ako niste znali, činom doniranja ne pomažete samo onima kojima je krv potrebna, već i samome sebi. Doniranjem krvi 2 – 3 puta godišnje smanjujete rizik od srčanog udara, količinu holesterola i lipida u krvi te sagorijevate kalorije. Dvadeset minuta Vašeg vremena i 350ml Vaše krvi je nekada dovoljno da spasite tri života. 

___Da li ste spremni biti mali superheroj?___

__BDA – Blood Donation Application__ olakšava poslovanje zavoda za transfuziologiju i medicinskih ustanova, vodeći evidenciju o postojećim zalihama, registrovanim donorima i obavljenim transfuzijama. U slučaju deficita, omogućeno je  efikasno kontaktiranje darivatelja. Aplikacija ubrzava pohranjivanje informacija u procesu darivanja krvi i obradu primljenih zahtjeva za istom. Krv mora da čeka pacijenta, a ne pacijent krv. Evidencija o raspoloživim zalihama i brzo ažuriranje podataka koje omogućava Blood donation application, štedi vrijeme i pospješuje interakciju ustanova uključenih u proces darivanja krvi. 

## Procesi:
Administrator dodjeljuje username i password korisnicima aplikacije (zavodi i medicinske ustanove) pomoću kojih se iste prijavljuju na sistem.

Ukoliko je korisnik zavod, nude mu se sljedeće mogućnosti:
* Unos informacija o pregledu. Ovaj formular sadrži: lične podatke donora (ime, prezime, JMBG, e-mail, krvna grupa), informacije o urađenom labaratorijskom nalazu, kao i neke dodatne informacije - dobrovoljni darivatelji krvi dužni su dati iskrene odgovore o svom zdravstvenom stanju pri ljekarskom pregledu prije svakog darivanja krvi. Osobe ne smiju darivati krv ako sumnjaju ili znaju da primjena njihove krvi može štetiti bolesnikovom zdravlju. Obavljen ljekarski pregled predstavlja uvjet za nastavak procesa darivanja krvi.
* Pregled trenutnih zaliha pojedinih stavki krvi (trombocita, eritrocita, leukocita…).
* Pregled i pretraga registrovanih donora, kao i mogućnost poziva u hitnim slučajevima.
* Pregled primljenih zahtjeva od strane medicinskih ustanova i odgovor na njih.

Korisnik klinika ima mogućnosti:
* Slanje zahtjeva zavodu za transfuziologiju na osnovu krvne krupe, neophodne stavke krvi, kao i količine.
* Pregled potvrđenih zahtjeva

## Funkcionalnosti:
* Prijava na sistem (kao zavod ili klinika)

__Zavod__: 
* Unos informacija o pregledu
* Unos informacija o pregledu te ažuriranje zaliha
* Pregled i pretraga donora i zaliha krvi
* Pregled primljenih zahtjeva od strane klinika
* Poziv donora u hitnim slučajevima

__Klinika__:
* Pregled primljenih zahtjeva od strane zavoda 
* Slanje zahtjeva

## Akteri:
* __Administrator__ – osoba koja je zadužena za održavanje i upravljanje te autorizaciju pristupa sistemu (dodavanje, oduzimanje i ažuriranje korisničkih naloga). Koordinira i nadgleda rad baze podataka, radi na poboljšanju performansi sistema.

* __Zavod__ – korisnik aplikacije. Nakon prijave na sistem ima mogućnost unosa informacija o trenutno obavljenom laboratorijskom nalazu donora, kao i unos informacija o obavljenoj donaciji krvi, registrovanje novih donora, te ažuriranje podataka o postojećim donorima. Vrši pregled primljenih zahtjeva od strane klinika,  na osnovu toga pretražuje zalihe te  isporučuje  određene količine potraživačima ili poziva donore na darivanje krvi.


* __Klinika__ – korisnik aplikacije. Prijavljivanjem na sistem ima mogućnost slanja zahtjeva zavodu za dostavu određenih količina stavki krvi, kao i pregled potvđenih zahtjeva od strane zavoda.

<p align="center">
  <img src="https://scontent.fsjj1-1.fna.fbcdn.net/v/t1.15752-9/56403799_2297116600574067_368231976060059648_n.png?_nc_cat=111&_nc_ht=scontent.fsjj1-1.fna&oh=c632ad63dadeaefd20b6578cb136acf3&oe=5D3F3320" width="1000" >
</p>
